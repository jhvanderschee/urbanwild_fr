---
title: Wat is Monkey Jars?
---

**Officieel is Monkey Jars een variëteit van de Nepenthes. Nee, die naam zegt je vermoedelijk niks. Maar je hebt ongetwijfeld weleens gehoord van vleesetende planten. Nepenthes is er zo één. Ze groeien in tropische regenwouden, zoals die op Borneo. Daar zijn het klimplanten. Ze bereiken met een gemak een hoogte van wel 15 meter. (Schrik niet: als je Monkey Jars in huis haalt, hoef je het dak niet uit te bouwen!)** 

Die planten uit tropische oerwouden worden ook in Nederland geteeld. Ze groeien in Hollandse kassen onder hoge temperaturen en in een vochtig klimaat. Voordat een exemplaar van Monkey Jars in de winkel staat, heeft-ie al twee jaar lang doorgebracht in de kas. In de gemiddelde huiskamer overleeft-ie met gemak. Zeker als je niet te zuinig omspringt met de gieter.

### Decoratief voor in huis

Met Monkey Jars haal je een stoere plant in huis. Kijk maar naar z’n uiterlijk: een brute vleeseter die vliegjes en insecten rauw lust. Monkey Jars is er in twee varianten; als hangplant en als staande plant. Koop je ‘m als staande plant? Dan is het waterreservoir al ingebouwd.